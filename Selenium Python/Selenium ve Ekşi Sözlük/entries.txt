1.
tanri degildir.. mustafa kemal atatürk'ün varligi kanitlanabilir..
yaratici degildir.. bir yaratici olmayabilir de, ama mustafa kemal ataturk vardir, yasamistir..
peygamber degildir.. ben ne yazik ki bir peygamberin herhangi bir mucizesine sahit olmadim ama mustafa kemal ataturk'un birtakim mucizelerine (en azindan bana gore mucize) sahit oldum..

bu yuzden bu gibi yakistirmalar yapilmasi gercekten cok sacmadir.
***********************************
2.
belli bir anlayış seviyesine ulaşamamış insanlara mustafa kemal'in yaptıkları sayesinde elde ettiğimiz somut kazanımlara duyulan bağlılığın bir din olmadığını veya mustafa kemal'e duyulan saygının bir tapma olarak nitelendirilemeyeceğini anlatmak gerçekten zor. gerçi kendileri de bunu biliyor ama binlerce yıl önceden gelen dogmalara inanmakta, tapmakta beis görmemelerine rağmen, "atatürk'e tapılıyor, anıtkabir bir tapınağa dönüştü" gibisinden saçma sapan argumanlar ile ortaya çıkmaktan çekinmiyorlar. din özgürlüğü ühüüü diye ağlarlarken diyelim ki atatürk dinine mensup olanları atatürk dinine mensup olmakla eleştirebiliyorlar. sanrı mı deyim salaklık mı deyim bilemedim. aslında amaç atatürk sayesinde elde etmiş olduğumuz kazanımlara duyulan sevgiyi, bağlılığı ve saygıyı yıpratmak... ama bunu yapmaya çalışırken içine düştükleri çelişkili davranışların farkında bile olmayacak kadar eksikler.

atatürk peygamber değil diyorlar. evet değil. ama peki siz peygamber diye inandığınız adamın/adamların peygamber olduğunu nereden biliyorsunuz? atatürk'ün mucize göstermediğini dile getiriken binlerce yıl öncesinde yaşamış adamın/adamların gösterdiği mucizeler için kanıtınız nedir? mustafa kemal'e kitap gelmemiştir, din tebliğ ettirilmemiştir bilgisine sahipken binlerce yıl öncesinde yaşamış bir adama kitap geldiği bilgisini hangi kesin kaynaktan alıyorsunuz? bu soruları uzatmak mümkün. cevapları da açık. inanç! inançta kanıta ne gerek var. inanıyorsunuz. tamam. ama inandığınız kanıtsız şeyleri gerçek gibi ortaya koyacak kadar da nasıl deyim bir garipsiniz. soyut - somut kavramlarınız karışmış farkında değilsiniz. (bkz: )

işte onun için atatürk'ü anlayamıyorsunuz, iste onun için atatürk'ün bu ülkeye kazandırdıklarını sevmiyorsunuz, işte onun için atatürk deyince uyuz olmuş kedi gibi kaşınıyorsunuz. çünkü dogmalarınızın yıkılmasını istemiyorsunuz. yoksa nasıl güdeceksiniz bu kadar koyunu?
***********************************
3.
bunca aşağılamayı hak etmeyen lider.

girilen entryleri, yapılan yorumları okuyorum ve şaşıp kalıyorum her defasında.. artık öyle bir hâl almış ki, alttan alttan laf sokmalar, aşağılamalar ve dalga geçip eğlenmeler pek bir moda olmuş. fakat anlamadığım nokta, tartışılamamasına ya da kimi çevrelerce putlaştırılmasına neden olan şey atatürk'ün kendisi midir?

bu konuda üzerinde durulması gereken şey atatürk değil, atatürk'ü bu hale sokup, dogmalaştıran zihniyettir. eğer putlaştırılmasını tartışacaksanız bunu atatürk'ü karalama nedeni olarak kullanmayı ve onun suçuymuş gibi göstermeyi bırakın. onu bu hale getiren zihniyeti sorgulayın.

tabii ki aynı zamanda atatürk'ün yaptıklarını, yapmadıklarını, söylediklerini, kişiliğini, başarılarını, başarısızlıklarını.. tartışın. ama yeter ki karalamaya çalışmayın artık. insanların değerlerine saldırmadan yapın bunu. amacınız bağcıyı dövmek değil, üzüm yemek olsun..
***********************************
4.
(bkz: şeyh uçmaz müritleri uçurur)
***********************************
5.
zekasına hayran olduğum insan hakkaten muazzam bir beyin...
bildiğim kadarıyla inönü yü ölümünün son on senesinde yanına yaklaştırmamıştır. sanırım olacakları yine önceden görmüştür ve fakat yine de nasıl oluyorsa ölümünden sonra inönü geçmiştir yerine. yine bildiğim kadarıyla ilk başta atatürk ü zihinlerden silmek için resimlerini tüm devlet dairelerinden okullardan ve hatta paraların üzerinden bile kaldırtmıştır. bunun tersi yönünde tepki alınınca diğer bir yola başvurup atatürk ü tabulaştırıp kanunlarla koruma yöntemine yönelmiştir. hiç bir halk kahramanı yasalarla korunmaz korunamaz zaten halk onu bilir ona göre davranır ve değerini bilir.
evet başarılı olmuşlardır nitekim insanoğlu hep tabuların karşısında durmuştur. ve fitne ve fesatta kafaları ileri düzeyde çalışan andavallar halkı kışkırtmanın yolunun atatürk ü dinle karşı karşıya getirmek olduğunu görebilmişlerdir maalesef...
***********************************
6.
ulkenin ve kendi isminin bu din islerine karıstırılacagını yuz yıl once farkedip laiklik kavramını yaratan, hedefine ulasmaya en cok yaklasan dahi devrimci. ama onun adını hala dine karıstıranlar, hala onun zekasını tartısmaya calısan asalaklar ve emeklerini az bulanlar var, olacaktır... onlara zaten saltanata giden demokrasi gorunumlu noter devlet yonetiminin elinde yogrulan canım ulkemde tek bir sey soylenebilir...
(bkz: sıkıysa siz yapın lan)
***********************************
7.
bu devleti, şu anda onu yönetmekte olanlar için kurmamış olan ulu önderimiz, ebedi liderimiz.
***********************************
8.
onun imkansızlıklardan yarattığı mucizelere duyulan sevgiyi ,saygıyı o kadar tanımlayamıyor ve hazmedemiyorlar ki bazı sevgisizler ve saygısızlar; putlaştırma gibi bir ifade kullanmaktan dahi çekinmiyorlar..

mustafa kemal atatürk türk ulusuna verilmiş gerçek bir şans, bir armağandır.
sadece onun gibi bir önderimiz olduğu için bile "medeni" uluslardan daha şanslı olduğumuzu bileceğimiz ve ona göre davranacağımız halde onu unutuyoruz, unutturuyoruz, becerebileceğimizi sanmak gibi bir gaflete düşüp kötüleme girişimlerinde bulunuyoruz ya...
hepimize yazıklar olsun..
***********************************
9.
kıyafet devriminden sonra gittiği bir ilde, kadınların kendisini alnı ve başı açık karşılaması üzerine, başarılı olduğunu düşünerek ağlayan önderimiz.
ülkemizdeki inönü, gürsel, ecevit, gezmiş gibi çağdaş uygarlık ve bağımsızlık savaşcısı devrimcilerin ilki.
irtica ve cuntanın prim yaptığı bu günlerde bir kez daha dehasına ve cesaretine ihtiyaç duyduğumuz kahraman.
***********************************
10.
bir lideri, bir ülkeyi, bir vatanı, bir ulusu cehennemde yanma korkusuyla değil, minnet ve fedakarlık duygularıyla sevmenin ne olduğunu bilmeyen insanların, kendisine karşı duyulan saygı ve sevgiyi putlaştırma olarak algıladığı insandır.

ayrıca kendisinin türkiye'de seksen yıldır hala bir iran devrimi gerçekleştirilememesini sağlayacak kadar sağlam temeller üzerine bir devlet kurmuş olması da pek çoklarının kudurmasına sebebep vermektedir, zira türkiye'nin humeyni'si olmasını hayal ettikleri adamcağız günden güne abd'de kurumaktadır. bu kudurukluklar atatürk'e hakareti engelleyen kanunlar nedeniyle moderasyon denetimi altındaki sitelerde* formata uydurularak ima olarak ortaya çıkmakla birlikte, aynı ya da muadili kişilerin bu kuduruklukları denetimsiz sitelerde* içlerinin dışarı aynen yansıması, yani küfür olarak ortaya çıkmaktadır.
***********************************
11.
her 10 kasım' da kudurup ağzından salyalar aka aka -sözde- hiç umursamayanlara inat andığımız ve de anmaya,anlamaya devam edeceğimiz ulu önder.. dahili düşmanların da farkındayız ata'm sen rahat uyu.
***********************************
12.
milletiyle beraber az zamanda çok ve büyük işler yapmış türkiye cumhuriyeti kurucusu, gazi, mareşal, osmanlı paşası, başöğretmen, ilk tbmm başkanı, ilk cumhurbaşkanı, tarihin seyrini değiştiren adam.

bir adam düşünün ki 620 yıllık çökmekte olan bir imparatorluğu, çoğunluğun öngörmeyeceği şekilde cumhuriyete evrimleştirmiş; millet bilinci olmayan bir millete geçmişini hatırlatmış; cumhuriyet kurulduktan sonra hızla fabrikalar açmaya yön vermiş ve sanayileşmenin önemini kavramış; anadolu'nun ortasındaki kasabadan modern bir başkent çıkarmış; o çağda demokrasi tohumunu bu topraklara bırakmış...

hani son on yılda katkıları ve kazandırdıkları harici olaylar gündeme getirilip aşağılanmaya çalışıldı ya, pek işe yaramayacaktır. türk milleti ulusal figürünü bulmuştur. o da bu değerli adamdır. dünyada çok az ülkede rejim değişmeden o ülkenin kurucusu bu kadar hakaretamiz ithamlara maruz kalmıştır. yaptıkları arasında beğenilmeyen icralar olabilir. ama 20. yy'ın başında bu adamın ekibi ve milletiyle ne kadar zor bir şeyi başardığını anlamak gerekir. sevgi göstermeseniz bile saygıyla anma erdemini yakalamak gerekir...
***********************************
13.
"asırlar bize yaştır, kemal bize baştır, bize yol göster kemal anayurda ulaştır !" dizeleriyle andığım şanlı gazi.

zöge: abiler isyanda
***********************************
14.
zoruma gidiyor, atatürk'ün kanıyla, şerefiyle kurduğu bu devletin vatandaşlarının ona düşmanca tavır sergilemesine. zoruma gidiyor, milyar yıl geçse de anısı bu milletin kalbinden silinmeyecek ulu önder'in ölümünden elem duymayanların bunu alay alması. zoruma gidiyor, binbir emekle alınan bu topraklarda şu an yaşayanların tarihlerine bu kadar saygısız davranmaları.

"sirenler çalmasın uyuyacağız" diyerek atatürk'ün vefatına bile saygısızlık yapacak kadar aşağılık insanlar ne zaman akıllanacak?

bu basiretsizler daha çok korkacak. adını her duyduklarında, türk bayrağını her gördüklerinde, fotoğrafını her gördüklerinde bir kez daha yerin dibine batacaklar. bir kez daha ezilecekler ulu önder'in o ağırlığının altında.

huzur içinde uyu atam, aramızdaki çürüklere inat millet olarak seni kalbimizde yaşatmaya devam edeceğiz.

bizi affet.
***********************************
15.
elbette yanlışları olmuştur, ama kuşkusuz en zeki, yetenekli liderlerden biridir önder atatürk. ve ne yazık ki, neden olduğunu bilmediğim bir şekilde gittikçe karışmaktadır şehitlerimizle, gazilerimizle, milletimizle beraber kurtardığı bu memleket.

saçma sapan kıyaslarla,
akıl almaz bir şekilde sevgiyi tapmayla karıştıranlarla,
saygıdan yoksun, üstelik tarihten bir haber cahillerle,
yüzyıllardır dini kullananların, kukla ettiği birtakım halktan insanlarla,
saygısız, cahil, ona buna kukla olmuş, kandırılmış, küçüklükten milli birtakım şeylere düşman olarak yetiştirilmiş anne-baba-dayı-teyze-amca-anneanne-babaanne-dede'lerin çocukları/yiğenleri/torunları nelere kafa yorar olmuş bir bakın:

önce hunharca güldüm ama sonra üzüldüm halimize. milletçe düzeyimiz ne olmuş ki, çocuklarımızın düzeyleri ne olsun.
sabahtan beri gerek facebook, gerek twitter gerekse normal hayat olsun ana sayfamda üniversiteye giden, mezun olmuş, öğretmen olmuş bir sürü insanın tartıştığı şeyler de aynıydı aslında. sadece yetişkinler in 'yla ilgili bir şey olmadığını biliyordur, o kadar.
kimisi ''olmasaydın, olmazdık.'' diyenlere, '' olmasaydı olmazdık asıl!'' diyerek gönderme yapmış, kimisi ''en büyük devrimci atatürk değil, hz. muhammed'dir!'' demiş, kimisi ''vatanımızı o kurtarmadı, şehitlerimiz kurtardı!'' demiş, kimisi ''atatürk olmasaydı baban kimdi bilemezdin p.ç!'' demiş/diyor ortalıkta.

ve kimse oturup düşünüyor mu çok merak ediyorum, biz napıyoruz? biz nerelere kafa yoruyoruz? biz kimiz?
birbirine saldırmaya hazır ağzı salyalı canavarlara dönüşmüşüz. birbirini aşağılayan, kendi düşünüp karar vermekten yoksun beynine empoze edilmiş fikirlerle yaşayan.. aile ne düşünüyorsa çocuk da onu düşünüyor. okuyor mu? araştırıyor mu? öğrenerek mi destekliyor aklındakini?

kısaca önderlik ettiği milletle beraber bu vatanı kurtarmış ama bu milletin bu hale gelebileceğini belki de tahmin edememiş bana göre talihsiz önderdir atatürk.
***********************************
16.
bu ülkenin insanlarının ne denli sahip çıktığını görünce gözyaşlarımı tutmak için inanılmaz efor sarfediyorum her seferinde. hani derler ya hep "rahat uyu" atam diye, gerçekten rahat uyu atam. bu ülkenin insanı onca baskıya, tiranlığa rağmen seni canı pahasına savunmaya devam ediyor.

bu sabah yine insanlarımın yürekten gelen atatürk sevgisini gördüm ya, ben bu ülkeyi terk edip gitmem. gidemem. bu mücadeleden kaçamam.
***********************************
17.
75 yıl önce bugün kaybettiğimiz ulu önder..

ölünün üzerinden bile siyaset dönüyor artık bu ülkede.

bir kutuplaştırma çabası, hemen onu sevmeyenlerin resulluahı içine kattıkları, kıyaslama, yarış..

neyin peşindesiniz beyler bayanlar, amaç ne ki ?

twitter'da bir hashtag ; #olmasaydınolmazdıkyaresulullahsav

çok makul bir yanıt;

https://twitter.com/…ill_/status/399535940281970689
***********************************
18.
kendisi ve fikirleri olmasaydı hangi düzenin içinde saplanıp kalacağımızı bugün en net biçimde görüyoruz. fotoğrafı bile kalbi bir başka çarpıtan.
***********************************
19.
turkiye bu insana cok sey borcludur.
***********************************
20.
cok kuvvetli bir "antivirus" programi gibi bir ruh.
sadece gerektiginde ortaya cikiyor. sistemi resetleyip "ozgur" kiliyor. ana hatlari belirleyip gidiyor.

75 yil once bugun gitti.
ve..
bugun
sistem " virus" dolu.
***********************************
21.
kurduğu ülkede artık idealist olmak acınası, etik davranmak enayilik, akılcılığı ilke edinmek ise cehaletin zulmüne uğramak demek.

işte bunların hepsi enkazdı...
***********************************
22.
nerede okumuştum maalesef şu an hatırlayamıyorum. ancak atatürk, menemen'den trenle geçerken perdeleri kapattırırmış. inönü'nün araya girişiyle yaktırmaktan vazgeçtiği menemen, ona şehit kubilay'ı hatırlattığından derin bir üzüntüye kapılırmış. bir gün izmir'e gittiğinde, orada bulunan gençlerle sohbet ederken kendilerine hiç en yakın köye gidip gitmediklerini sormuş. gençler utanarak gitmediklerini söylemiş. nedenini sorunca uzaklığından dert yanmışlar. atatürk ise onlara menemen'de kubilay'ı şehit eden canilerin ne kadar uzaklıktan geldiklerini anlatmış. kendisinin bugün içinde bulunduğumuz duruma ilişkin çözüm önerisi bu kadar basit aslında. zira vatanını, evini; başka hayatları değil de kendi hayatını bu uğurda feda edecek kadar çok sevmiş ve ömrünü ona vermiştir.
***********************************
23.
ülkece nasıl bir günah işledik de bugünlere geldik atamızı bu denli erken kaybedip bunca zamandır mumla arayacak hale geldik. sonumuz hayır ola
***********************************
24.
ölümünün 80. yılına yaklaştığımız bu günlerde fikirlerine en çok ihtiyaç duyulan, devrinin ötesinde yaşayan insan. tek bir hayali vardı. o da ülkesinin muasır medeniyetler seviyesine ulaşmasıydı. ne emanetine sahip çıkabildik ne de fikirlerine. affet paşam.
***********************************
25.
günahıyla sevabıyla büyük devrimci.

eleştirilecek yanlarını bir kenara bırakın; akp çetesi ülkeyi kan gölüne çevirmeden önce hala bir avrupa ülkesi gibi sayılıyor idiysek, ortadoğu ülkelerinden farklı görülüyor idiysek hepsi kendisinin önderlik ettiği devrimin sonucudur. yoklaştırılmaya çalışılan kazanımları yok sayılabilir mi?
***********************************
26.
"bunca yüzyıllar boyunca olduğu gibi, bugün de, milletlerin cahilliğinden ve bağnazlığından yararlanarak bin bir türlü siyasi ve şahsi maksatla çıkar sağlamak için, dini alet ve vasıta olarak kullanmak teşebbüsünde bulunanların memleket içinde de dışında da var oluşu, ne yazık ki, daha bizi bu konuda söz söylemekten alıkoyamıyor. insanlık dünyasında, din konusundaki uzmanlık ve derin bilgi, her türlü hurafelerden arınarak gerçek bilim ve tekniğin ışıkları ile tertemiz ve mükemmel oluncaya kadar, din oyunu aktörlerine, her yerde rastlanacaktır."

nutuk - mustafa kemal atatürk
***********************************
27.
biraz daha yaşasaydın keşke
***********************************
28.
yurtta sulh cihanda sulh demekle ne kadar haklı olduğunu,
komşusuna terör ihraç eden sonra ülkesi terör mağduru olan atatürk düşmanı parti bir kez daha ispatladı.

bağımsızlık benim karakterimdir demekle ne kadar haklı olduğu, abd'nin kuyruğundan ayrılmayan, suudi kralından hediye almak için otel odasına koşturan kişilerin "bop planlarının" ülkeyi bölünme eşiğine getirmesiyle bir kez daha gözler önüne serildi.

"türkiye ahalisine, din ve ırk farkı gözetilmeksizin vatandaşlık itibariyle türk denilir" diyerek din ve ırk başta olmak üzere her türlü ayrımcılığı reddetmişti. farklı kökenlerden ama ortak değerleri olan bir ulus yaratmıştı.

iktidar olduğundan beri her konuşmasında "türk, kürt, laz, çerkez abaza vs" diyenler sürekli etnik köken ve/veya din/mezhep üzerinden konuşanlar onun ne kadar haklı olduğunu bir kez daha gösterdi!

atatürk'ü silmek için atmadıkları iftira, yemedikleri bok kalmadı.
onun tezleri karşısındaki antitezleri en kibar tarifi ile "hezimet" ile sonuçlandı. zira atatürk "akıl, bilim, millilik ve bağımsızlık" demek iken bunların değerleri "daha çok dünya malı, makam, mevki, daha çok tüketim" oldu.

biri mirasını millete bağışlarken,
diğerinin uğraşı milletin varlığını mirası yapmak oldu.

biri kulu, vatandaş yaparken
diğeri vatandaşın kul hatta köle olduğu dönemlere gidilmesi için uğraşıyor.

biri geleceği şekillendirirken,
diğeri geçmişin hatalı uygulamalarına öykünmekle meşgul!

"ata" denildiğinde atatürk anlaşılır iken
"hırsız, yolsuz, katil" denildiğinde akıllara gelenler onun tırnağı bile olamazlar!
***********************************
29.
ölümünün üzerinden 78 sene geçmesine rağmen ülkenin büyük bir kesimi tarafından hala anlaşılamamış büyük bir lider,başarılı bir asker ve düşünce insanıdır.sevgi ve saygıyla anıyoruz kendisini.ruhu şad olsun.
***********************************
30.
her sol framede gördüğümde bıkmadan usanmadan yazdığım ve yazacağım adam'dır
***********************************
31.
(bkz: koca mustafa kemal)
(bkz: obur dünya)

vizyonu çok genişmiş rahmetlinin...1921-1925 dönemini özellikle araştırmanızı tavsiye ederim...
***********************************
32.
masal kahramanı gibi bir lider. herşeyin tek bir insanda buluşması ancak masallarda olur çünkü.

savaş: cephelerde savaşmış, ölüm ile belki onlarca kez burun buruna gelmiş, orduları başarıyla yönetmiş. (bkz: trablusgarp savaşı) (bkz: çanakkale savaşı) (bkz: kurtuluş savaşı)

politika: savaştan kalan düşmanlıklarla ve duygulara yenik düşülerek siyaset yapılamayacağını çok önceden fark etmiştir. ancak hedeflediklerini onlara yaptırmaktan da geri kalmamıştır. (bkz: lozan antlaşması)

devlet: burada devlet adamı olarak yaptıgı onlarca atılımı tek tek saymanın ayıp olacağını düşünüyorum, örnek verip acıklamıyorum.

zevk: harika giyinen, hem yerel hem batılı müziği seven, yeri geldiginde hem zeybek oynayabilen hem de vals yapabilen, osmanlı gibi bir takıntıdan halkını kurtarmak isterken bu geçişi dengeli yapmak ve yozlaşmadan bitirmek isteyen, bu kadar başarısının ardından yine eski silah arkadaşlarıyla bir masanın etrafında rakısını içerek gülüp eğlenebilen, sanki başka bir gezegenden, diyarlardan gelmiş birisi.

sanata değer veren, okumayı seven, yazan, halkı için çabalayan ve belki de onlar adına bu kadar uğraştığı için erkenden halkının arasından ayrılmış bir ata. evet "ata" kelimesini en çok hak eden o.
***********************************
33.
ölümü sonrasında gelen hanzoların yaptığı götlükler sayesinde adı lekelenmiş deha
***********************************
34.
son 120 senenin en büyük devlet lideridir.

"hiçbir şeye ihtiyacımız yok, yalnız bir şeye ihtiyacımız vardır; çalışkan olmak!"

sözü ile bizlere çok mesajlar bırakmıştır.
***********************************
35.
reis
***********************************
36.
ısaac f. marcosson/the saturday evening post/20 ekim 1923 röportajından bir alıntı:

'“sizin için devlet yönetiminde ideal nedir? başka bir deyişle, pan-islâmizm ve pan-turanizm fikirlerine hâlâ inanıyor musunuz?”

“kısaca söyleyeyim” dedi. “pan-islâmizm, din ortaklığına dayanan bir federasyon demekti. pan-turanizm ise, ırka dayanan aynı çeşit bir çaba ve ihtiras ortaklığını temsil ediyordu. her ikisi de yanlıştı. pan-islâmizm fikri, asırlar önce viyana kapılarında, türklerin avrupa’da ulaştıkları en kuzey noktada öldü. pan-turanizm de, doğu ovalarında mahvolup gitti.

bu hareketlerin her ikisi de yanlıştı; çünkü, kuvvet ve emperyalizm anlamına gelen fetih fikrine dayanıyorlardı. uzun yıllar emperyalizm, avrupa’ya hâkim oldu. ancak emperyalizm ölüme mahkûmdur. bunun cevabını, almanya’nın avusturya’nın, rusya’nın ve geçmişteki türkiye’nin yıkılışında bulursunuz. demokrasi, insan ırkının ümididir.

.....'
***********************************
37.
paşam, biz senin, uğruna koca köşkü taşıdığın ağaca/ağaçlara bile sahip çıkamadık, bırak kurduğun çağdaş ülkeye sahip çıkmayı...

bu utanç bize yeter.
***********************************
38.
kendisinin hayatını araştırıyorum uzun zamandır. ne bulursam okumaya çalışıyordum ilk başta. karşıt görüşler veya körü körüne destek olanlar dahil her şey. yavaş yavaş işin derin kısmına girdim. evet hataları vardır, doğruları vardır, yanlışları vardır, zaafları vardır çünkü insandır. ancak dönemin şartlarına, içinde bulunduğu ülkenin sosyo-kültürel yapısına baktıkça bu adam hakikaten inanılmaz bir adam. yapmaya çalıştığı şey o kadar güzel o kadar değerli bir şey ki, bugün orta doğu bataklığına saplandıkça daha da anlıyor insan.

eğer ki mevzuyu sadece ekonomi olarak görseydi evet yanlışa düşerdi ama düşmedi. bir tane arap ülkesi gösterin para ile abad olan. dünyanın petrolü var ellerinde ama kabile halinde batı uşaklığından ötesini göremiyor vizyonları. halkın bilinci kulluk üzerine, ne oluyor diyemiyor bile. şu andaki biz gibi. (alınacak dingilleri baştan uyarayım %40-50-60 diyerek bir kitleyi kast etmeden "biz" diyorum)

adam toplumun dinamiklerini oynatmadan çağın yakalanamayacağını iyi biliyor. o yüzden eğitim, sanat ve kültür alanını ekonomi kadar önemsiyor. savaştan çıkmış, bir dünya borcu üstlenmek zorunda kalmış, neredeyse tamamının psikolojisi bozuk bir halkı devralarak 15 yılda çok önemli işlere girişti. ve bunlar bugün değerlendirilirken sanki her şey güllük gülistanlıktı da "bakın şu da şöyle olmuş o dönem, oysa şimdi böyle mi" diyerek değerlendiriliyor.

hayatını incelerken en çok dikkatimi çeken nokta çocuklarla olan ilişkisi oldu. gittiği yerlerde veya onun ziyaretine gelen çocuklarla olan ilişkisi. hemen hemen her diyaloğunda cumhuriyeti sahip çıkılması gerektiği, sorumluluğun onlarda olduğu, kendileri için kanını döken büyüklerine borçlarının iyi bir eğitim almak olduğunu nasihat ediyor. tabii en güzeli cevizciyle olan muhabbeti

okudukça hayran olmamak elde değil. şu günün şartlarında dahi çok zor olan bir şeyi 15 yılda yapmak istemiş. başardı mı dersek, gelinen noktayı görünce pek değil. çünkü bu toplum yapısı bu tarz bir yaşamı kabullenecek bir durumda değil.

allah gani gani rahmet eylesin.
***********************************
39.
ileri goruslu, vizyon sahibi ve karizmatik lider.

bu ulke insaninin layik olamadigi atam.
***********************************
40.
çok büyük hayranıyım. dilerim 16 aylık kızım da kendisinin ilkeleri yolunda ilerleyen bir vatandaş olur.
***********************************
41.
"milletin bağımsızlığını, yine milletin azim ve kararı kurtaracaktır." demiş, dediği gibi de olmuş başkomutan.

dehana hayran olmamak elde değil, çok yaşa mustafa kemal paşa.
***********************************
42.
cumhuriyeti gençlere emanet etmiş, bu uğurda gerekirse bedeller ödeyebileceğini hatırlatmış, ancak türk gençliği bu emaneti koruyamamıştır. bugün; hukuk, siyaset ve gelişmişlik noktasında bulunduğumuz aşama, osmanlı'nın son dönemindeki yozlaşmışlık düzeyinden farksızdır.
***********************************
43.
babamın çok yakın dostu rahmetli musevi bir arkadaşının hikayesiyle beni daha da kendisine hayran bırakan adam. enrico gross adında, ailesi fatih sultan mehmet zamanı istanbula göç etmiş italyan yahudilerinden olan aile dostumuzun atatürk'le olan anısı. kendisi çok yaşlı bir adamdı doğma büyüme istanbul'luydu ancak ailesinde ilk italyanca öğretildiğinden şiveli konuşuyordu. anı şu şekilde kendisinin ağzından anlatıyorum;

"bir gün 8-9 yaşlarındayım sokakta arkadaşlarımla oturuyorum hem oyun oynuyoruz, hem de elimde bir kitap var onu okuyorum birden bir at arabası önümüzde durdu. içindeki kişi bana ve arkadaşlarıma baktı arabadan bizlere seslendi özellikle bana. bana seslenmesinin sebebi elimde kitap görmesiydi. hepimize halimizi hatırımızı sorduktan sonra bana döndü " sen okuma yazma biliyor musun dedi?" ben de evet biliyorum dedim fakat aksanımdan musevi olduğumu anladı ve "musevi misin evlat?" dedi ben de onaylayınca "gel saat geç olmuş seni evine bırakayım" dedi. adamı o zamana kadar hiç görmemiş ve tanımamıştım. bahsettiğim yıllar 1910'lar. arabaya bindim. döndü bana "benim kim olduğumu biliyor musun?" diye sordu. ben de " hayır efendim dedim." güldü ve dedi ki "benim ileride sen kim olduğumu daha iyi anlayacaksın" dedi. o gün anlamadım adamın dediklerini fakat. aradan zaman geçince kendisini çanakkale' sakarya'nın, büyük taaruzun, muzaffer komutanı türkiye cumhuriyetinin kurucusu mustafa kemal atatürk olduğunu yıllar sonra bir gazetede gördüğüm fotoğrafıyla anlamıştım."

arkadaş bir insan nasıl bu kadar kendinden emin olur. nasıl kendini bu yaptıklarına hazırlayacak azmi kendinde buldun. bu büyük bir saygıyı tek başına hak eder. sözlerimi kendisinin çok sevdiğim 2 sözüyle tamamlamak istiyorum.

"ben hayatımın hiçbir anında karamsarlık nedir tanımadım"
"mutluyum çünkü başardım"

son sözde bile sanki 9 yaşındayken ne yapmak istediğini planlamış gibi değil mi?
***********************************
44.
daha az önce yaptığı devrimleri, halkın önünde yaptığı konuşmalarını, politikalarını, kurduğu kuruluşları sanki daha önce hiç okumamış gibi tekrar tekrar okudum. insanın gerçekten gözlerinin dolmaması elde değil. 57 yıllık ömre biçilmiş koca bir tarih. ruhun şad olsun büyük adam...

bilmeyen yoktur belki ama kendisinin kim olduğuna gelince; türk subay, mareşal ve türkiye'nin ilk cumhurbaşkanı olan, şu anki hale bakınca "sen ne büyük adamsın atam!" denilesi, en çok özlenilenlerden.
***********************************
45.
kendisine duyulan sevginin, çevrem itibariyle, sözde olduğunu düşünüyorum. seven, sevdiğini düşünen bir insan kendisine sormalı atatürk'ün amacı neydi, ne yapmak istedi, neler getirdi, neler götürdü? onun fikirlerinin bu yüzyıl da tezahürü neler olabilir? ben kendi çapımda neler yapabilirim? buradan hareketle eleştiriyle etrafı yakıp, yıkmaktan çok kendimize dönmeliyiz diye düşünüyorum. ona karşı duyulan sevgi pratik anlamda bir karşılık bulmalıdır. yoksa istersen bütün ülkeyi heykellerle donat, her yere isim ver. atatürk'ün umrunda olan da buydu zaten. sabah akşam şu şöyle yanlış, bu böyle yanlış... sen doğruyu göster bakalım dediğimizde de hebele hübele. sevmesini bile bilmiyoruz, anca gösteriş. birileri öyle görsün, birileri beni şöyle bilsin diye.
***********************************
46.
sadece türk olması bile onu sevmeye yeterlidir aslında. tarihimiz sadece osmanlı'dan ibaret olmadığı gibi osmanlı'yı es geçmekte bize yakışmaz. hiçbir şekilde tarihimizin en ufak parçasından bile vazgeçmemeli, tam tersine tarihimize sımsıkı sarılmalı ve onu korumalıyız. çünkü tarihimizden ders almak ve geleceğimizi daha aydınlık, daha hatasız şekillendirmek için bu şarttır. umuyorum ki milletimiz bazı değerlerin aslında ne kadar önemli olduğunun farkına varır ve geçmişte büyük yankı uyandırmış liderleri karşılaştırmak, çarpıştırmak yerine hepsini sahiplenir, hepsinin açtığı yoldan emin adımlarla ilerler ve atatürk'ün hayali olan muasır medeniyetler seviyesine yükselmemizde bütün milletimizin katkısı olur.
***********************************
47.
eşsiz insan.
bu kadar sevilmeye layık olmak da bir tek ona yakışır.
***********************************
48.
ulusların babaları olmaması gerektiğine inanırım. ancak bir babam olacaksa da onun gibi olsun isterdim herhalde. en karamsar anında, tek sözüyle bir umut yeşerten.

"geldikleri gibi giderler."
***********************************
49.
bir kendi karamsarlığıma bakıyorum bir onun içinde bulunduğu koşullara rağmen pes etmemesine,inanmasına,herkesi inandırmasına.
deha,cesur,zeki,lider,sabırlı,azimli,...onu anlatmak için her kelime eksik kalıyor.
***********************************
50.
bir şekilde önüme çıkan bir video ile kendisi hakkındaki bilgilerimi update ettiğim, büyük önder.

(bkz: https://www.youtube.com/watch?v=klaqmocaasm)

sadece geometri için bu ülkeye kattıkları bile inanılmaz. (bkz: atatürk'ün yazdığı geometri kitabı)
***********************************
51.
seni yaşatıyoruz ve artarak, büyüterek yaşatacağız. seni seviyoruz. sonsuz teşekkürler.
***********************************
52.
kendini laik, seküler, cumhuriyetçi, demokrat vs. her neyse artık tanımlayanlar, yüzleri kızarmadan nasıl saygı duruşunda bulunuyor, ben anlayamıyorum.

mesela ben, kurduğu ve "izmir marşı tayfa"nın da sürekli vurguladığı gibi emanet ettiği cumhuriyet elden gittiği için yüzüm kızarıyor; elimden hiçbir şey gelmeden bi' köşeden olanları izlediğim için.

10 kasım 2017 itibariyle durum budur. kendisinin yolundan gittiğini söyleyenlerin, cumhuriyet çocukları, onların torunları hatta onların da torunlarının elinden tek gelen izmir marşı söylemektir. he tabi, önlük giyip andımız okumaktan daha güzel duruyor, bu doğru.

kendisine, en azından kafamız halen bedenimizin üstünde durduğu için, gizli kapaklı kıyıda köşede de olsa, (yine sayesinde okuyup, düşünüp öğrenebildiğimiz) aydınlık, 21.yüzyıl fikirlerini dile getirebildiğimiz, (bu coğrafyanın kalanının aksine) en azından bu fikirlere sahip olabilecek kadar şanslı olduğumuz için teşekkürü borç bilirim.

başım belaya girmesin diye yazamadığım diğer bütün olmuş ve olmakta olanlar için ise kendisinden özür dilerim. senin geri kazandığını biz kaybettik sonsuza kadar. gidenlerimiz gitti, kalanlarımız da yalnızca izmir marşı söyleyebiliyor. şimdilik.
***********************************
53.
atamızı özlemle anıyoruz her gün biraz daha anlıyoruz kıymetini.
***********************************
54.
başımıza musibet mi gelmeli değerini anlamak için. allah nur içinde yatırsın paşam.
***********************************
55.
bugün sürekli boğazımda bir düğüm var, gözlerim doluyor. evde olmayı kasmadan ağlayabilmeyi ve seni doyasıya anabilmeyi cok isterdim. fotoğraflarına bakıp, seni anlatanları dinlemeyi isterdim. malesef işteyim, gözyaşlarımı içime atıyorum..

bizim gibi bir milletten senin gibi bir adam nasıl çıktı çok şaşırıyorum..daha uzun yaşasaydın belki şu an her şey çok farklı olurdu..

seni çok sevdim, çok seviyorum ve hep de çok seveceğim.. istediklerini desinler, istediklerini yapsınlar senden ve ilkelerinden asla vazgeçmem.
***********************************
56.
bu topraklarda en korku salan birlik beraberlik simgesidir.herşeyi bir kenara koyabilirler ama bu sevgiyi hesap etmeyen o 7 düvel çok ağır bedeller ödeyecektir.
***********************************
57.
selam ve saygılar liderim. fikirlerinden yaşamım boyunca asla sapmadım ve sapmayacağım. özgürlük, bilim, barış.
***********************************
58.
atatürkün hastalığı ve vefat süreci aramızdan ayrılışının hikayesi https://youtu.be/gx5r0goikjm
***********************************
59.
10. yıl nutku yazılırken atatürk o büyük, korkusuz, cesaret veren tonunu bir kenara bırakır. o güne kadar halkından kendi namına hiçbir şey istememiştir. tereddüt etse de, yine kendi el yazısıyla şu satırları ekler:

“bu söylediklerim hakikat olduğu gün senden ve bütün medeni beşeriyetten dileğim şudur: beni hatırlayınız.”

sanırım beni atatürk adına en etkileyen şey önce yazıp, daha sonra üzerini çizdiği bu sözüdür.

cephede geçen bir hayat, lise yıllarında çıkardığı gazete yüzünden hapse düşmek, çanakkale savaşı, trablusgarp'daki halk örgütlenmesinden büyük taarruz'a soluklanmadan alınan yollar, padişah yaveri iken kellesi istenen bir devrimci olmak, bir imparatorluk ile beraber tüm dünyaya bir başkaldırış, atlatılan suikast girişimleri, annesinin cenazesine bile memleket meseleleri yüzünden katılamamak... hayatı resmen dram aslında atatürk'ün.

bu sözü yazarken hayatı hakkında esaslıca düşündüğünü tahmin ediyorum. kahraman, yıkılmaz lider halinden sıyrılıp, halkına yeniden insan olduğunu hatırlattığı ufak bir not bu. binlerce şey seziyorum bu notta, anlat deseniz sayfalarca yazarım. kelimelerle tarif edilmez. hatta sitem dahi var. "hayatımı verdim, yaşadıklarımın çoğunu bilmiyorsunuz bile. hatırlanmak istiyorum, lütfen beni ve bu fedakarlığımı hatırlayın ve unutmayın."

ne kadar insancıl bir istek. kim istemez ki yaptığı şeylerin faydasını görenler tarafından farkedilmesini. kim istemez ki hatırlanmak. sanırım yaptığı işlerin korkutucu güzelliğinin ve büyüklüğünün kendisi dahi farkında değildi ki, bir gün unutulabileceğini düşünmüş.

ancak bu bile çok görülmüş kendisine. hikmet bayur'dan alıntılıyorum:

"“gazi hazretleri, eğer izin verirseniz bir şey söylemek istiyorum. bu cümle bir vedayı hatırlatıyor. insanlar elbette fanidir ama böyle mutlu bir günde milletin kalbini bir veda acısıyla yakmayınız.”
benim bu sözlerimden sonra düşündü, yüzüme uzun uzun baktı ve aynen şöyle dedi:
“bu söylediğin doğrudur. ben bu cümleyi kaldıracağım. ama bunu bana kaldırttığın için ileride, ben öldükten sonra inşallah pişmanlık duymazsın.”"

böylesine muazzam, böylesine büyük işleri başarmış bir insansın ancak "beni hatırlayınız." dahi diyemiyorsun, yanlış anlaşılmaktan korkuyorsun. ne acı!

ben hatırlıyorum atam seni. sadece bunu söylemek istedim. her 10 kasım'da gözlerim yaşlı, vatan için harcanmış bir ömrü hatırlıyorum. yediğin şarapnel parçalarını, hasta halinle hatay için memleket turuna çıkmanı, fikriye'deki pişmanlığını, trablusgarp'ta sırf hiç gitmediğin bir toprak elden çıkmasın diye kaybettiğin gözünü, edirne'den kars'a ve hatay'a memleketi kurtarmışken doğduğun, büyüdüğün selanik'in elden gitmesindeki ıstırabını hatırlıyorum.

sana minnet, şükran ve saygılarımı sunuyorum. ülke ne kadar rezalet bir hale gelirse gelsin içimde umut kıpırtısı olmasına ve ülkemle gurur duymama sebep, senin gibi bir insana, kurucuya, lidere sahip olmasıdır. iyi ki varsın.

şu dünyada seni bilen, seni seven, seni anlayan tek kişi kalsam dahi seni hatırlayacağım. müsterih ol, cennet mekanında rahat uyu.
***********************************
60.
ben ortalama bir anadolu ailesinde büyüdüm. bizim ailede atatürkçü olmak vs. yoktu. yetiştirilme tarzımız modern bile olsa bize göre atatürk cehennemlik ve örnek alınmaması gereken bir kişi, ordu ise allahsızlar yuvasıydı.
değil ailemden sülalemden bir ordu mensubu çıkmamıştır mesela. küçük yaştan itibaren bilinçli olarak değil ama konusu açıldığında bu bilgilerin size yüklendiğini düşünün işte.
neyse zaman geçti, ben belki aileden aldığım geçmiş sebebiyle atatürk düşmanı değil ama belli konularda karşıtı oldum. itiraf etmek gerekirse bunlardan birisi latin alfabesine geçiştir. çünkü üniversite döneminde okuduğum kitaplar radikal islam kitapları olmasa da dini ağırlıklı idi ve hemen hemen hepsinin alt metninde bu vardı. mezar taşlarını okuyamıyoruz geyiği değil bu gayet geçerli doneler ile ortaya konulduğunu düşünün bu savın. hala kısmen doğru bulduğum yönleri de vardır açıkçası.
üniversite dönemi hatta daha sonrasındaki bir süreç boyunca da atatürke karşı mesafeli ve eleştirel oldum. saygı duydum ama açık konuşmak gerekirse sevmedim. bunda 'sevilmek zorunda' anlayışı çok etkili oldu açıkçası. hala nefret ederim o tiplerden. o tipler mevcut iktidara en büyük kozu verenler oldu, oluyor, olacak.
şimdi geldiğim noktada görüyorum ki verdiği hemen hemen tüm kararlar doğru bir adamdan bahsediyoruz. alkol kullanımı ve bazıları için sansasyonel hayatı beni ilgilendirmez. ben kurduğu ülkeye ve oluşturduğu cumhuriyet yapısına bakarım. ama en önemlisi bu toprakdaki insan dinamiklerini çok iyi çözmüş bir şahıs. zaman zaman diktatörce fiillerde bulunmuş ama o günün şartlarında değerlendirdiğimiz zaman çok sıradan kabul edilebilecek bir olay. adam bugün şaibeli bir seçim ile başkanlık sistemini getirirken, kadınlara seçme ve seçilme hakkı verecek kadar ülke yönetiminin insanlara bırakılmasını sağlayan net kararlar almış.
ve en önemlisi orta doğu coğrafyasında muazzam bir ülke kurmuş. burası bir orta doğu ülkesi biz şu ana kadar bunu atılan temellerin sağlam olması sebebiyle fark etmedik ama şimdi daha iyi görüyoruz ki burası gerçekten bir orta doğu ülkesi.
seni artık daha iyi anlıyor, özlem, rahmet ve minnet ile anıyorum.
***********************************
61.
askerlik kariyeri ve hayatında az bilinen diyarbakır'daki kafkas cephesi komutanlığı zamanında silvan'da da bulunmuş, bölgeyi karış karış gezmiş büyük insan.
***********************************
62.
taa lise yıllarımda hakkında 10 kasım münasebetiyle yapılan şiir yarışmasına şu şiirimle katıldığım ülkemizin dahi kurucusu ve lideridir;

karanlık bir dönemdi, savaşlardan yorulmuş
yorgün düşmüştü millet, bir çoğu şehit olmuş

vatan bölüşülüyor, avrupa arasında
yapılacak birşey yok, kabullenmekten başka

umutsuz düşünceler, hayalde bir türkiye
amerikan mandası, avrupa himayesinde

unutulan birşey var, bu millet tarihinde
asla esir olmamış, yaşamamış kesinlikle

elbet toparlanacak, harekete geçecek
tarihin türk tarafı, hep tekerrür edecek

fakat bir eksiği var, bu kahraman milletin
bir lider eksikliği, vatanı sevenlerin

bir lider ki milleti canından çok sevecek
bir araya getirip, tekrar ateşleyecek

işte beklenen kişi, beliriyor ülkede
düşmanlar yeniliyor, türk milleti el ele

başta yüce atatürk, arkada şanlı ordu
düşmanlarda ümit yok, türk'ündür anadolu

cumhuriyet kurulmuş, yeni dönem başlıyor
atam öncülüğünde, bu ülke kalkınıyor

fakat o gün geliyor, hayatın tek gerçeği
atam veda ediyor, ağlıyor türk milleti

siyasi ve askeri, eşi bulunmaz deha
millet böyle bir lider görecek mi bir daha

vatan ondan enanet bütün türk milletine
ulaşacağız çağdaş uygarlık düzeyine

evet 1. olmuştum.
***********************************
63.
ne kadar eşsiz ve zamanını aşan bir şahsiyet olduğunu anlamak için onun heykellerine, dağa taşa yazılmış sözlerine bakmaya gerek yok. kimi çomarlar için için nefret etse de, gerçekten de fikirleri ölmeyecek ve dünyanın farklı ülkelerinde, farklı kültürlerinde şu dünyanın daha iyi bir yer olması için uğraşan kimseler tarafından her daim saygıyla anılmaya ve şahsına yapılan jestler devam edecek. bunun son örneğini fallout 4'te gördük. adamlar 10 kasım'da çıkardıkları oyunda kendisine selam ediyorlar. var mı ötesi lan?

bunu yaptıran kemalist eğitim sistemi değil bakınız. tc hiç değil. artık kendisini de, tarihin tüm büyük şahsiyetlerde geçerli olduğu gibi, içinde bulunduğumuz ortamın koşullarından ayrı şekilde tartışmayı öğrenmemiz gerekiyor. devletin tüm pisliğini mustafa kemal'e ihale etmekten vazgeçin artık.

ahmet kuyaş'ın çok ama çok güzel bir tespiti vardır: bu ülkede solcular mustafa kemal'i, kenan evren'le aynı adam sandı, ondan boş yere nefret etti. benim de taşaklarıma elektrik verselerdi belki nefret ederdim ama gerçek olan bu değil.

çomarlara gelince... onları insandan sayan yok hatta hayvan bile değiller . kendi izini sürdükleri 'adamın' tarihte nasıl anılacağı malum.
***********************************
64.
şehid-i ala gazi-i namdar büyük türkçü enver paşayı kasten yıpratmak isteyen kraldan çok kralcı soytarılara haddini bildirmediği için, bugün dağ gibi, aslan yürek enver paşamızın hain olarak anılmasına dolaylı yoldan sebep olmuş başka bir büyük türk. (bkz: timur vs beyazıt)
***********************************
65.
yunanlara yüzmeyi, italyanlara altına işemeyi öğreten dünya liderimiz.
***********************************
66.
tapmak, putlaştırmak gibi anlamlarda değil, en samimi duygularla kendisine olan borcumu ödeyemeyeceğimi düşündüğüm büyük insan.

bugün ben bir şeyleri sorgulayabilecek fırsatı bulabiliyor, yaşamak istediğim hayat tarzını seçebiliyorsam kendisine borçluyum, tam anlamıyla. türkiye'den siktir olup gitmek de dahil.

doğduğum ülkeyi seçme sansım olmadı haliyle, ama o ülkeyi bir şeyler seçebileceğim bir yer haline getiren kendisidir.

ruhu şad olsun.
***********************************
67.
islam dinine inanmadığını ya da öyle olduğunun düşünün bazı geri zekalıların, en az mustafa kemal atatürk kadar dini bilgileri olsaydı şayet, şu anda entry girmek yerine; mustafa kemal atatürk gibi bir liderin bu topraklarda yetiştiği ve bu toprakları müdafaa, muhafaza ettiği için şükür namazı kılmaları daha makbuldür.

tanıma gerek yok, böyle şerefsiz ve kendine türküm diyenler için üzülüyorum. bir yabancı turist bile daha bilgili ve duyarlı sizin gibi müsvetteler karşısında.

ayrıca atatürk'e yapılan her hakaret bir suçtur, burada hakkında yazılan her kötü mahiyetli entry'leri üşenmeden ispiyon ve yasal hak statüsüne kadar savaşacağım. ya atatürk'ü kabul edeceksiniz, ya da atatürk adının geçmediği 10. sınıf ülkelerde hatta kabileler de yaşayacaksınız. zira adının geçmediği, üst düzey ülke, 1. sınıf kıtalar vs yok. bir sizin gibi sığlar kabullenemiyor.
***********************************
68.
halifeliğin kaldırılmasına dair 1 mart 1924 günü tbmm'de yaptığı konuşmada:

"müslümanlığın, yüzyıllardan beri yapılageldiği üzere bir siyaset aracı olarak kullanılmaktan kurtarılmasının ve yüceltilmesinin şart olduğu gerçeğini de görmüş bulunuyoruz" demiştir.

günümüzde geldiğimiz noktayı düşündükçe başım dönüyor, içim sızım sızım sızlıyor.
***********************************
69.
cok tartismaya gerek olmayan insandir. yasadigi yuzyilin en buyuk lideri olarak dunya da kabul gormustur....

sadece ovunmek gereklidir bir turk olarak.....
***********************************
70.
çok büyük bir adam çağının çok ötesinde o kadar ötesinde ki bugün bile derdini pek çok kesim anlamamakta.
***********************************
71.
hic olmeseydi hep bizimle olsaydi dedigimiz cok ozledigimiz dunyaya gelen en buyuk lider
***********************************
72.
keşke bir daha gelsen...
***********************************
73.
mevsimin suçu yok, yokluğun soğuk.
***********************************
74.
kalbimizde yaşıyor sonsuza kadar
***********************************
75.
adam haklı beyler. dağılın.
***********************************
76.
bizzat devlet eliyle her yerden yavaşça izi silinmeye çalışılan, bu ülkenin gördüğü en iyi lider ve aynı zamanda ülkenin kurucusudur. gençlere verdiği önem, bilime yönelik çalışmaları, bitik bir coğrafyayı ayağa kaldırıp tükenmiş bir milleti yeniden var eden ulu önder.
atatürk'ü anlamadan, söylemlerine, kişiliğine, çalışmalarına, askeri dehasına bakmadan sırf içtiği 2 kadeh rakı yüzünden ülkenin ata'sına uzak olan, onu yok sayan milyonlar var belki de ne yazık ki. getirdiği yenilikleri uygulamada hatası olmuştur olmamıştır bu biraz daha kendi başına tartışılması gereken konu ancak yaşadığı dönemde dedikleri ve yaptıklarıyla günümüz türkiye'sini dahi çok iyi bir şekilde özetlemiş ve refaha uygun iyileştirmeler yapmaya çalışmıştır. kendisini anlatmaya ne kelimeler yeterli kalır ne de hikayeler biter. umarım bir gün ülke olarak topyekün kendisi anlayabiliriz. onun temellerini attığı ve çok istediği modern, çağdaş, aydınlıkçı bir geleceğe kavuşuruz.

saygı ve özlemle anıyoruz.
***********************************
77.
canım ata'm. mekanın cennet, kabrin nur olsun.

77 yıldır sana yapılan haksızlık, saygısızlık, nankörlük, adına ne dersen de (esfel-i safilin kesiminin hali tavrı diyelim özetle) belki de, son yıllarda zirve gördü fakat, dert değil be ata'm.

tarih, habil'i de, kabil'i de; yezid'i de hüseyin'i, hasan'ı da.. hakettiği yere koyarak yazdı. tarih, karanlığa ve zulme karşın, senin yolunda yürümeye ant içmiş bizleri, bizlerin yetiştirdiği çocukları da yazacak elbet.

canım ata'm. bize hakkını helal et, ne olur.

seni çok seviyorum.

seni çok seviyoruz.
***********************************
78.
ülkemin kurucusu, kurtarıcısı, lideri, hasretle andığım devlet ve savaş adamı. bu topraklara değil belki dünyaya yüzlerce yıl daha eşi benzeri gelmeyecek... minnet, hürmet ve rahmetle anıyorum.
***********************************
79.
her 10 kasım'da oturup kendisine mektup yazdığım büyük önder. bu senekini yazmadım ama geçen senekini paylaşabilirim:

(atatürk'ün güldüğü bir fotoğraf karşımda duruyorken...)
ah, ne tatlı bir gülümsemedir bu! çocuk gibi şen, masum. ah, dünyada gördüğüm en güzel gülümseme bu!

çok yazı yazdım ben. ama en zoru daima bu oldu. her yılın bu günü, sana dair yazılan yazılar her zaman zor oldu. kelimeler hep yetersiz, cümleler hep devrik kaldı. nasıl anlatmalı içimdeki aşkı, neresinden başlayıp nerede bitirmeli hiç kestiremedim.
ve yine geldi o gün… yine ruhumu bedenimden koparırcasına çalarak hayatı durduracak siren sesleri. ve ben yine gözleri yaşlı ama başı dik -hep dimdik- anacağım seni. aklımda senin düşüncelerin ve gönlümde senin sevgin varken her gün ansam da, bugün biraz daha buruk, biraz daha farklı. bugün o gün çünkü… tüm takvimlerde simsiyah bir şekilde yer etmiş olan gün. tüm kalplerde, yokluğunun acısının en doruk noktada olduğu gün. bütün zorluklara ve engellemelere rağmen, bize bugünleri bırakıp gittiğin gün… ama seninle olan onca insanı gördün di mi? yedikleri tüm gazlara, tüm sulara, tüm dayaklara ve tüm küfürlere rağmen senin adını haykırarak sokaklara dökülen onca insanı… bizleri… görmüşsündür. gurur da duymuşsundur. gülümsemişsindir de belki hafifçe, mutluluktan. çünkü sen söyledin bize:
“yükselen yeni nesil; istikbal sizsiniz. cumhuriyet'i biz kurduk, onu yükseltecek ve yaşatacak sizsiniz.” diye. ve yine dedin ki:
“iki mustafa kemal vardır. biri ben, et ve kemik, geçici mustafa kemal. ikinci mustafa kemal, onu ‘ben’ kelimesiyle ifade edemem; o ben değil, bizdir! o, memleketin her köşesinde yeni fikir, yeni hayat ve büyük ülkü için uğraşan aydın ve savaşçı bir topluluktur. ben, onların rüyasını temsil ediyorum. benim teşebbüslerim, onların özlemini çektikleri şeyleri tatmin içindir. o mustafa kemal sizsiniz, hepinizsiniz! geçici olmayan, yaşaması ve başarılı olması gereken mustafa kemal odur!”
sen sakın kaybetme şu gülümsemeni, beni ve fikirlerimi yok ediyorlar diye. milletim özgür olamayacak, kara bulutlar altında sürdürecek yaşamını diye. sakın aklından geçirme, yaptıklarım boşaymış diye. “bütün ümidim gençliktedir.” dedin. ümitlerini boşa çıkarmamak için her şeyi, tüm engellere rağmen yaptık, yapıyoruz, yapacağız.

her sene olduğu gibi, bu sene de -ve yaşadığım her saniye- teşekkür ederim atam! şu an sana bu satırları yazabiliyorsam ve büyük hazinem olan kitapları okuyabiliyorsam senin sayendedir. bugün düşünebiliyorsam, körü körüne inanmayıp söylenenlere, aklımın süzgecinden geçirecek bir bilince sahipsem senin sayendedir. kendi düşüncem ve kendi kararım ile gidip oy verebiliyorsam ve bir birey olarak kabul ediliyorsam bu toplumda senin sayendedir. eğitim alabiliyorsam ve bu eğitimin sonunda da istediğim işi yapabiliyorsam, kendi kazancımı sağlayabiliyorsam kimseye muhtaç olmadan senin sayendedir. eve kapatılmak ve çocuk büyütmek değilse tek varoluş sebebim senin sayendedir. bir kadın olarak çıkabiliyorsam tek başıma dışarı, gidebiliyorsam istediğim yere ve giyebiliyorsam istediğimi senin sayendedir. hayatta en düşkünü olduğum özgürlüğüme sahipsem, senin sayendedir.
sen benim; atam, babam, sevdiğim adam!
teşekkür ederim, sonsuz!

ve yine, her yıl olduğu gibi, teşekkür ederim anne ve baba; beni atatürkçü bir birey olarak yetiştirdiğiniz için…

sen rahat uyu, biz daha ölmedik.
sen daha ölmedin!
***********************************
80.
20 yıl daha yaşasaydı. 20 yıl.
***********************************
81.
uzun bir süre sonra kurak topraklara yağmur damlaları ilk anda indiğinde hani bir koku çıkar ya , işte o koku dünyada en sevdiğim kokulardan biridir, işte o kokuyu özlediğim gibi özledim yüce önderi.

son yıllarda o kokunun değişmesi için ellerinden geleni yapıyorlar ama bilmezler ki o koku buram buram anadolu.. bilmezler ki o koku için canını verecek binlerce insan var. bilmezler ki o koku doğanın bir kanunudur.

mavi gözlerini özledim..

nur içinde yatsın..
***********************************
82.
`ufukta gördüğün son noktaya kadar git orada yeni ufuklar göreceksin` demiş kişi...büyük adam..
***********************************
83.
"bu biricik adamın bir daha dünyaya geleceğini sanmıyorum. o'nun gerçek büyüklüğünü zaman gösterecektir".

kaynak : deutsche allgemeine zeitung, 11 kasim 1938
***********************************
84.
(bkz: ataturk'e gore ataturk)
***********************************
85.
neyse ne, kimse kim, yanlış anlayanı da anlamayanı da umrumda değil bugün. ben bu 10 kasımda çay bardağına koyacağım bir tek rakıyı leblebi eşliğinde yudumlayarak anacağım kendisini. nur içinde yatsın.
***********************************
86.
bir yerlerde konuşulmuş olur yarınlar,
bir yerlerde anlatılır gerçeklerin ardındaki.
gerekirse fırtınalar koparılır bunun için,
ama fırtınayı koparanın aklında tek birşey vardır,
artık serin rüzgarlardan fazlasına ihtiyaç duyulmamasıdır o da.

gölgelerini kovalamayanlar zor bulunur tarihin yapraklarında,
ardında anlamsız enkaz bırakanların hikayeleri bol bulunur
ama,
enkazı anlamlandırabilenler,
temizlemesi bilenler,
nadir bir taş gibi,
bazılarının dediği gibi,
anca "yüzyılda bir gelir"
ve bahşedilir o toprağın insanlarına.

zaman akar ve gider,
birileri gider, birileri gelir.
o birileri, gidenlerin mabedinde,
"siz hilafeti bile getirirsiniz" der
bizse şairin dediği gibi
sancağımızı elden yere düşürüp
ve düşmanı meydanda koyup,
kaçarız evlerimize.
düşünürüz ismet paşa batı cephesindedir,
hemen gelir diye.
kazım paşa da doğu illerindeyse,
duymuştur mutlaka.
fevzi paşa alnından süzülen teriyle ıslattığı,
planlarından kaldırır başını diye.
senin varlığını düşleyemeyiz bile,
diyebiliyorsa "o" birileri bunları.

bir de,
konuştuğun bir çiftçi vardı ya,
efendisi milletin,
"o" birileri artık farklı konuşuyo onunla,
öyle ki telafuz etmeye dilim varmaz varlığında.
sıkmak istemezdim seni ama,
korkuyorum.
"ne korkuyorsunuz lan oğlum" diyorlar ama,
daha beter korkuyorum

biliyorum,
elmas çamurada bulansa elmastır
bulmasını bilene,
temizlemesini bilene,
ama önce izini sürmek gerek,
biz izinden gidemedik ki,
"kapattılar yolları" dedik.
ölmeleri emredilenler ölmesini bildi de,
biz bi izini bulmayı beceremedik.
***********************************
87.
uzuun seneler yaşaması gerektiği halde, çook erken gitmiş olan eşsiz insan.
bakışlarındaki asalet ve cesareti başka hiçbir devlet adamında göremedim, görebileceğimi de sanmıyorum.
umarım bir gün gerçekten huzur içinde yatar. umarım ki bir gün gönül rahatlığıyla rahat uyu atam diyebilirim(z).
nur içinde yat atam!
***********************************
88.
seni anlamayanlara, bilmeyenlere, anlayıp da anlamazdan gelenlere, bilip de bilmezden gelenlere,
göğsünden rozetini çıkarmayıp içinden sana küfredenlere,
"izindeyiz" diye diye senin izlerini silmeye çalışanlara,
her 10 kasım'da timsah gözyaşları döküp içten içe sevinç nidaları atanlara,
hırsızlara, vurgunculara, düzenbazlara, yobazlara, halkı kandıranlara,
ve üç kuruş ve koltuk sevdası uğruna koca vatanı satanlara inat...

yokluğunun 68. yılında bile yolunda yürümekten, devrimlerinin ve rejimin sahibi ve bekçisi olmaktan gurur duyuyorum.

"rahat uyu" demiyorum, çünkü böyle gittiği sürece rahat uyuyamayacağını biliyorum.ama rahat uyuman için elimden geleni yapacağıma söz veriyorum..
***********************************
89.
çağının en az 100 sene ilerisinde olan ender insanlardan.

oysa sana ne cumhuriyet'ten, kadın haklarından, harfler'den, kıyafet'ten. gitsin osmanlı gelsin kemaloğulları değil mi?

yediremezdin kendine değil mi esareti, geriliği? sen ki buradaki milletlere batı'dan doğan güneş idin paşam. pek sevip, inandığın bu halk senin ardında yürüdü yunan'ın üstüne. allah var ya halk da seni sevdi. amma senin emanitine 12 yıl sadık kaldı. gerisini sorma gayrı.
***********************************
90.
http://img372.imageshack.us/…72/1184/ataturkbv6.jpg
***********************************
91.
eleştirilmesinden çok hızlı sıkılınmış bir insan.

vallahi 1950'lerden beri atatürk'ü koruma yasası çerçevesinde kendisine yöneltilmiş eleştiriler dahi hapisle cezalandırılırken, kendisini eleştirenler 2008 senesi itibariyle (benim rastladığım kadarıyla) devamlı ya "irticacı", ya "emperyalistlerin maşası" olarak algılanırken, kendisinin adam gibi eleştirileri belki on yıldır ortalıkta yeni yeni şekillenebilmişken bu ne hız böyle? son elli küsür senedir (yasalarca göz yumulan) adam gibi eleştiri olmadığı gerçeği kadar son birkaç yıldır yersiz eleştirilerin varolması da insanın canını aynı şekilde sıkıyorsa, bu karşılıklılıkta bir hata vardır derim. yani "şu birkaç senelik yersiz eleştiri senin canını sıktıysa, devlet kurulduğundan beri meydanda olan eleştiri kıtlığı kim bilir nasıl can sıkıyordur" diye düşünülmesi gerekir sanki.

kaldı ki, "eleştiriyorsunuz ama atatürk'ün yaptıkları zordu" ifadesine eleştiride bulunurken zorluk saptamasının doğruluğunun, yapılanların doğruluğuna dair bir kanıt oluşturmadığına işaret etmek için kullanılmış "zordu evet; ammavelakin bu geçerli bir argüman değildir" kalıbını zerre anlamayarak, bunu atatürk karşıtı görünmeme çabası olarak yorumlamak da oldukça gülünçtür. her şeyden önce eleştirinin neye yöneltildiğinin bile farkına varılamadığını gösterir. dahası, sözlükteki söyleminin saçmalığının oturduğunu da gösterir (yoğun eleştiri ile linç arasındaki fark için bkz dahi vermeyi uygun bulmuyorum). şayet böyle bir çaba mevzubahis olsa idi pekala bu cümleyi de işin içine katmadan eleştiri yöneltmek mümkün olurdu. öte yandan eleştirilen fikrin sadece karşı çıkılan kısmına karşı çıkmak zaman zaman kullanışlıdır; aklımızda bulunsun. hani karşı çıkacağım diye savunulan her şeye, yanlış doğru gerçek hayal ayırt etmeden, komple karşı çıkmak anlamsızdır; onu diyorum.

atatürk'ün bir insan değil de bir sembol haline gelmesi (ki oldukça zararını gördüğümüz bir gelişmedir) sadece "ah atam vah atam" kalıbını değil "atanın da senin de" kalıbını da doğurmuştur. bu bağlamda, özellikle belli açılardan (haydi gönlünüz olsun favoriyi dile getireyim, laiklik) düşüncelerini en az kemalist eşlenikleri kadar fanatikçe ortaya koyma çabasındaki birçok gruba da hedef tahtası haline getirmiştir atatürk'ü. şu durumda kendisine getirilen eleştirilere (veya kendisine eleştiri getirilememesine getirilen eleştirilere) "al işte ata'yı (sözde) eleştiriyorlar, kesin demokrasiye/laikliğe/şuna/buna karşı bu (sözde) adam" şeklinde yaklaşmamız, bizim de bu sembolizmin dışına henüz çıkamamış olduğumuza işaret eder. yani tüm bu eleştiri içerisinde karşı tarafın niyetini tahmin etme yetimiz, niyetini tahmin ettiğimiz kişilerin aynı ortamdaki ve aynı konudaki başka yazılarını okuma yetimizden daha gelişmiş demektir bir yerde. malum, daha nelere referans verildiği bilinmiyor ama maşallah geniş siyasi emellerim, gizli gündemim tüm çıplaklığıyla gözlerönüne serilmiş!

ha bu noktadan sonra, özellikle "demokrasi tepeden inmiştir" saptamasının, "...yaptıklarını tepeden inme olarak nitelendirenler mi dersiniz..." ifadesine yönelik olduğunu da fark edememişsek, tutturur gideriz "efendimzatenbubadireleratlatmıştoplumdabaşkaneyapsaydıiplerielinealacaktıtabiki..." diye. öte yandan eleştirilenin bu değil başka bir şey olmasının da ötesinde, kendisinin otoriter yönetiminin kendi döneminden ziyade diğer dönemlere bıraktığı miras açısından sakıncalı olduğu iddiasını da üşenmeyip 'yı okusak öğrenebilirdik.

ama ne gereği var? "tabikieleştirilmesilazım; amaaaaa eleştiriye karşı çıkarken eleştirinin neye yöneltildiğini bile bilmiyor olmam beni fanatik yapmaz!"

tabi canım. hiç yapar mı?

edit: imla
***********************************
92.
bu ülkede ne yaptıysa halka rağmen halk için yapmıştır. iyi ki yapmış, iyi ki bazı şeyleri halkın iradesine bırakmamış.
***********************************
93.
her sabah kalktığımda yüzüne bakıp ilham aldığım, sözleri ile yaşamıma yön verdiğim, davranışlarını örnek alarak hayatıma devam ettiğim, yüce insan ve önderimiz.
***********************************
94.
muhtemelen kemikleri sızlayan kişi. dinsizmiş, içermiş diye laf atarlar bir de. yarasın. helal olsun içtikleri de, yaptıkları da. bir de şu var, o'nun müslümanlığının binde biri bir çok gericiye geçmemiştir, yazık olmuştur.

arıyoruz be. bir o zamana bak, bir bu zamana. karşısına çıkmaya götü yemeyenlerin kalanları şimdi çöplüğün horozu gibi başka ülkelere gidip atıp tutabiliyorlar, gizliden gizliye kendisine laf edebiliyorlar.

"esir iken mumkun mudur ibadet?
yatip kalkip ataturk e dua et.
senin gibi durzulerin yuzunden,
dininden de soguyacak bu millet."
***********************************
95.
kafasi guzel sozluk yazarlari tarafindan necmettin erbakan ile bir tutulan kisi.. hatta bence insafli davranmis yine arkadaslar cunku necmettin erbakan sonucta prof.. mustafa kemal ataturk ise anca gazi..

vay babam vay..

edit: necmettin erbakan'in baska hangi milletlere faydasi dokundu acaba?? libyalilar falan olsa gerek.
***********************************
96.
ataturk tabi hatasız, kusursuz, eksiksiz, ubermensch degildir (sahsi fikrime gore eksiksizlige ve kusursuzluga oldukca yakindir) ama erbakanla bir tutulacak birisi de degildir. komik duruma dusmeyelim, sacmalamayalim, kafayı çalıştıralım, bu kadar fanatik olmayalım, bu kadar satılmış olmayalım.. olur mu gençler, hadi bakayım..
***********************************
97.
yaptıklarının kendisinden sonra gelenler tarafından teker teker bozulacağını, yıkılacağını görebilen ileri görüşlü, bu millete fazla gelen bir liderdir..inkılapları yıkmak değil, yapmaktır bir devletin liderine yakışan..seni rahatsız edenler kahrolsun ben ne diyim be atam..
***********************************
98.
anasıyla babası akraba olanlar tarafından rockstar diye aşağılanmaya çalışılan..
***********************************
99.
gonulden sevgi gosterilmesi, birtakim satılmışlara tabi ki sasirtici gelecek kisi..
***********************************
100.
henüz küçücük bir çocuk.. yeni yeni keşfetmeye başlarken etrafındakileri; yaşadığın evde, gittiğin her yerde, takvimlerde gördüğün mavi gözlü yakışıklı adamın kim olduğunu merak ederken; o mustafa kemal atatürk, türkiye cumhuriyetinin kurucusu cümlesini duyarsın ilk kez.
sonrasında; bahçesinde kargaları kovalayan küçük çocuğu canlandırırsın hayalinde, yavaş yavaş öğrenmeye çalışırsın yaptıklarını. bir kız çocuğunun, aşık olduğu babasıdır ya bir tek, işte yeni bir aşkla tanışırsın derinden. o zamanlar kötü olan tek insanı, kendine şeker almak isteyen adam olarak bilirsin ya, işte öle bilemezsin atatürk ü yerenleri de, kıymetini bilemeyip hakkında kötü düşünenleri de. aklına gelmez sevmeyenlerin de olabileceği o nu.
biraz daha büyüyüp, gerçek bir birey olmaya başladığında yaşadığın toplumda; haberlerde görür, medeniyet dedikleri düşünce özgürlüğünün varlığından ters yolda yararlananların söylemlerini duyar şaşırırsın. türk tarihini öğrenmeye başlamanın verdiği gururla merak eder, “bu insanlar hiç mi tarih okumadılar” dersin.
sonra hayata atılırsın, yetişkin biri olarak her şeyin farkındasındır. düşmanın da, gericinin de, iki yüzlünün de.. iki kişiden biri olmadığınla gurur duyarsın da seni temsil edenlerin, temsil edildiğin her hangi bir yerde bıraktığı izlenime üzülürsün..
çok özlersin nu.. tanımadığın bir insanı nasıl mı özlersin? kendini tanımayanların altında yaşarken fark edersin nu nasıl da iyi tanıdığını.
sadece nla aynı dönemde yaşayabilmek için dünyaya çok geç gelmiş olduğunu düşünürsün. keşke atam da görseydi; kendi kurduğu millet ne kadar da yol aldı, ne kadar da ilerdi demek yerine kendinin geriye gitmek istediğine üzülürsün..

her zaman gururla anacağım kişi..
***********************************
